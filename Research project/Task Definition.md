1. Taakomschrijving

Duidelijk omschreven context (reden en probleemstelling) en onderzoeksvragen die in een gegeven context redelijk zijn

PostNL is een dienstverlener in post en e-commerce gerelateerde zaken. Hoewel de organisatie vooral bekend staat als postbezorgingsorganisatie, doet het veel meer dan alleen het afhandelen van post. Zo biedt de organisatie ook allerlei diensten en producten voor e-commerce processen, waaronder verschillende API’s (application programming interface) en web services, die klanten dienen te helpen met het verwerken van hun klantgegevens. Betreft het verwerken van pakketten, heeft de organisatie te maken met een uiterst complex proces waarbij dagelijks duizenden pakketten en brieven verzonden, gesorteerd en afgeleverd moeten worden.

Bij het verwerkingsproces kan het oplopen tot een miljoen pakketten per dag. Om er zeker van te zijn dat alle pakketten op tijd worden verwerkt, moet de organisatie ten alle tijden over genoeg capaciteit, betreft aantal werknemers, auto’s, beschikken. Desondanks kunnen, aan de hand van allerlei verschillende factoren, inconsistenties ontstaan in het aantal pakketten dat verwerkt moeten worden. Dit vormt een probleem, aangezien een onverwachte stijging in het aantal pakketten druk legt op de capaciteiten en met name het aantal werknemers binnen dit verwerkingsproces, dat uiteindelijk kan leiden tot vertragingen. 

Om ervoor te zorgen dat de organisatie beter kan anticiperen op onverwachte situaties, wilt de organisatie hun verwerkingsproces volledig automatiseren. Van het verzamelen van de pakketten, tot het leveren van de juiste pakketten bij de juiste klant. Een bijdrage aan de overstap naar een volledig autonoom proces, is de ontwikkeling van een model dat dagelijks het aantal te verwerken pakketten kan voorspellen. Voordat deze ontwikkeling plaats kan vinden, is echter eerst een onderzoek nodig naar de toepassing van de benodigde machine learning modellen.

Binnen dit onderzoek zijn er twee datasets verstrekt. Eén dataset geeft 6 klanten weer en bij de tweede dataset wordt er gefocust op 300 geanonimiseerde organisaties die hun logistiek bij PostNL regelen. De modellen binnen dit onderzoek zullen gecreëerd worden aan de hand van (de tweede) verkregen dataset uit een recente periode van 2 januari 2015 tot en met 29 april 2020. Bij een aantal organisaties begint de data pas vanaf 2016 en soms zelfs 2017, dat komt doordat die organisaties zich later hebben aangesloten bij PostNL. Ook wordt er binnen dit onderzoek alleen gericht op het voorspellen van het aantal pakketten voor de eerstvolgende dag.

Hoe kunnen we als projectgroep daadwerkelijk ervoor zorgen dat PostNL machine learning modellen toepast om te voorspellen hoeveel pakketten er voor de volgende dag verwerkt moet worden? Dit is onderverdeeld in vier vragen:
•	Wat zijn de meest gangbare machine learning modellen voor het voorspellen van tijdsreeksen.
•	Welke modellen zijn het best toepasbaar op de gegeven data.
•	Welke data kan worden gebruikt voor het verbeteren van de voorspellingen
•	Hoe betrouwbaar zijn de voorspellingen van de eerder gekozen modellen

